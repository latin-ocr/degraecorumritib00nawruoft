Caput Ι.

Cum praeter lexicographos perpauca de Graecorum ritu nup-
tiali habeamus testimonia¹), monumenta necesse est exquirere ad hanc
rem spectantia. Quorum etsi suppetit copia haud parva, multo
quam Sticottius opinatur maior, tamen pluribus nondum sunt usi
viri docti, et quae in usum suum contulerunt, sescentis dispersa
sunt commentationibus‘2): breviter ut dicam, monumenta ad Grae-
corum spectantia nuptiarum caerimonias adhuc nondum sunt plene
tractata ut Romana ab Augusto Rossbach (Romische Hochzeits-
und Ehedenkmaler, Leipzig 1871). Quod mihi in hoc quidem
propositum est commento.

Anno h. s. XII complures cum versatus sim menses in Graecia
et Italia, monumentorum cle quibus sum disserturus mihi licuit
permulta perscrutari in museis ipsis. Omnibus qui me in hac re
adiuverunt hoc quoque loco facere non possum quin gratias agam
quam maximas, imprimis praeceptori meo Riccardo Foerster qui
haud modo ut hanc scriberem commentationem me impulit sed
etiam in ea perficienda opera et consilio haud destitit iuvare.

§ 1. Romanorum ritus nuptiales praecipue illustrantur sarco-
phagis, Graecorum vasculis, Vasculorum quoque primas agit partes
genus quod monumentis est affine sepulcralibus angusteque cohaeret
cum mortuorum cultu - λουτροφόροι, vasa illa fictilia gracillimae
formae tenui instructa ore in disci formam extento, quae quidem
recentioribus temporibus repetebantur marmore sive in statuarum
sive anaglyphorum modum fiebantque magis magisque luxuriosa,
donec Demetrii Phalerei lex sepulcralis a. 317s‘6 huic quoque
generi artis sepulcralis Atticae finem faceretss).

¹) Quos fontes collegerunt C. Pr. HermannOEluemner, Lehrbuch der griechischen
Privataltert'urner, 1882 ἕ 31 et Petrus Sticotti, Zu griechischen Hochzeitsgebr'auchen,
Festschrift fiir Otto Benndorf, Wien 1898 p. 181.

2) Quarum recentiores enumerat Brueckner, Ἆι’(ικαλυπτὴριιι, 64. Programm
zum Winckelmannsfeste der Archaeologischen Gesellschaft zu Berlin, 1904 p. 18.

3) Cic. de leg. II 64: sepulcris autem novis finivit modum: nam super terrae
tumulum noluit quid statui m'sz' columellam tribus cubitis ηε altiorem aut mensam aut

labellum; et huic procurationi certum magistratum praefecerat. (Cf, Brueckner, Arch.

Anz. 1892, 23).

