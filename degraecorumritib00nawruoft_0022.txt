22

αὐτοῦ ὥς ἀληθῶς ἓν κύκλῳ περιθρεκῑὲον amormuni-ivone μὴ λάθῃ ἡμᾶς οὗκ
ἄξιον ὂν τροφῆς τὸ γιγνόμενον. Similem in modum sponsa quae
domui quasi increscebat novum membrum et in novam recipiebatur
domum, tutelae commendabatur numinum eius. Quae in hac pic-
tura repraesentat Vesta quae adstat sine ullo graviore animi motu,
dum circum eam festinant homines').

Caput IV.

ξ 9. Vascula figuris nigris ornata, breviter ut complectar pompae
nuptialis repraesentationes quas supra tractavi, ut cuncta praebent
eandem scaenam, i. e. sollemnem deductionem quadriga factam
quae nunquam permutatur, ita vasa figuris rubris exornata vidisti
excellere repraesentationum varietate. Praeter deductionem ἐπὶ
ζεύγους sive quadriga sive curru factam mulatio occurrit deductio
pedibus facta neque raro est coniuncta cum salutatione. Vascula
igitur figuris rubris ornata cum hanc unam scaenam tam variis
formis referant, haud mireris vel in aliis versari nuptiarum scaenis.

Ordiamur a vasculo quod alteram· praebet pompam sollemnem
illius simillimam quam in deliciis habent vasculorum figuris nigris or-
natorum artifices. Est lutrophorus ad gymnasium repertus Atheniense
quod e conditoris nomine vocatur Βαρβακεῖον (Coll. no 503, cf,
Mon. d. Inst. X tab. 3411Wien. Vorl. VIII 2). Repraesentat —
lutrophori num potest excogitari ornatus aptior? — aquationem
sollemnem nuptae lavandae causa factam. Videmus pompam
quandam ductam a puero tibicine feminaque faces manibus tenente,
haud dubie matre. Sequitur puella umero gestans illud vasculum
quo aquam ad sponsae lavationem pertinentem adportatam esse
exposui in capite I (p. 9), deinde sponsa ipsa. Quam cum obicit
A. Herzog (Arch. Ztg. 1882 p. 140) haud esse velatam omnique carere
mundo et hac de causa minime posse significare sponsam, intendas
velim primam eam sequi puellam aquantem summa pudicitia oculos
humum demergentem, et quod attinet ornatum, nondum potest
esse ornata, cum hoc ipso tempore incipiant nuptiarum praepara-
tiones: e contrario mirandum esset, si iam esset insignis mundo
nuptiali. Si etiam aliis opus est argumentis, inspicias velim coronam
murtaeeam super eam pendentem Amoremque‚ qui haud adiuvat

 

¹) Passum velocem in hac scaena nuptiali fortasse esse raptus rudimentum
iam supra (p. 21) significavi.

