16

 

giana pater adstat portae. Hastam, cui tali in scaena haud est locus,
e baculo illo puto esse corruptam. Similem in modum peccavit
vasculi pictor quod publicavit Roulez (l. c. p. 5) feminae sponsis
lucem praebenti duo attribuens hastarum spicula. Nimirum faces
habendae sunt quales vel mater tenet, quae in cylice Atheniensi
figuris rubris ornata (Wien. Vorl. VIII 1) in prothyro stans ex-
spectat sponsos citharoeda canente cithara (cf. etiam pyxidem Ere-
triensem Arch. Jahrb. 15 tab. 2). Quibus cum monumentis com-
pares quaeso schol. Eurip. Phoen. 344: ἔθος ἦν τὴν νύμφην ὑπὸ τῆς
μητρὸς τοῦ γαμοῦντος μετὰ λαμπάὸων εἰσάγεσθαι.

Caput ΙΙΙ.

ἕ5. Priusquam ad alias scaenas me convertam nuptiales quae
quidem allexerunt artifices, perpauca praemittenda sunt de quattuor
vasculis quae plane abhorrent a deductionis typo quem statuimus
moresque exhibent singulares quos scriptores haud commemorant.

Initium faciat vasculum illius simillimum musei Britannici
figuris nigris ornati quod praebet sacras nuptias. Est amphora
ornata figuris nigris saeculi VI collectionis quam congesserat poeta
Diego Vitrioli Rhegii (Reggio di Calabria). Fortuito e terrae motu
qui — dies ater haud solum Italiae sed toti terrarum orbi —- sub
finem anni 1908 totam concussit Calabriam duasque urbes floren-
tissimas solo aequavit evasit incolumis (his quidem temporibuS, ut
Rhegii comperi, in domo asservatur heredis; publici iuris facta est
anno post a Nicola Putorti in Ausoniae volumine IV p. 132).
Praeter προηγητὴν et παράνυμᾳον pompam complures comitantur
canephoroe, quarum una portat λίκνον, vannum non profundam qua
hodie quoque utuntur agricolae ad purgandum frumentum¹) (cf.
Jane Harrison, J. of Hell. Stud. XXIII fig. 8). Nimirum hoc est
idem canistrum) e quo in cena nuptiali puerum panem videmus
distribuentem. In convivio enim nuptiali puer cuius vivebant et pater
et mater vannum, λίκνον, ferens circumibat, e quo distribuebat panem

 

¹) Eandem repraesentationem invenimus in vasculo musei Neapolitani
(Heydemann no 2498); partem imaginis quae spectat ad hanc quaestionem de-
pinxit Putorti l. c.; evolvas quoque quaeso illius ephemeridis anglicae vol. XXIII
ubi p. 315 invenies vasculum depictum quod duo praebet λῖκνα.

2) Cui quantum tributum sit momenti vel inde patet quod eodem modo quo
lutrophorus portatur in pompa sollemni.

