9
misceretur aqua cum odoribus. Quae sententia vel forma vasculi
mihi videtur refelli, quae cum superior pars inferiore sit angustior,
nil habet commune cum cratera. Quae vascula haud esse e sim-
plici gynaeconitidis supellectile sed aliquo modo cohaerere cum
nuptiarum caerimoniis vel Furtwaengler sensit, curn observavit (in
comm. tab. 68) in eius modi vasculis haud raro Amores versari apud
puellas et praecipue unam a ceteris solere circumdare segregatam.
Woltersius observans lebetes semper occurrere duplices, interdum
etiam aggregatos lutrophoro perductus est ut censeret lebetum
altero aquam lutrophoro allatam frigidam esse servatam, reliquam
partem in altero calefactam1). Quod si rectum esset lebesque hic
nil esset nisi vas balnearium, ut hydria qua utebantur Graeci ad
lavationem cotidianam, nonne esset mirum eos occurrere vel in nup-
tiarum scaenis, ubi vasi balneario nullus est locus‘? Deinde haud
crediderim frigidam aquam in vasculo esse asservatam, quod, ut
statim demonstrabo, solum eo est constructum consilio, ut aliquid
calefaceret. Brueckner autem (qui l. c. praebet catalogum eius
modi vasculorum, qui idem auctus est a Richtero l. c.) lebe-
tum usum haud modo petit e forma sed etiam e picturis, quibus
sunt ornati; hydriae ad lavationem pertinentes praebent puellas
aquam portantes, amphorae praemiorum, quibus quidem donabantur
qui Panathenaica vicerant, certamina argumentaque gymnica, lecythi
olearii cum mortuis conditi offerunt defunctum ut descendit ad
inferos, vel superstitum ad sepulcrum luctum, lutrophori vero ut
paulo post intelleges, ornati sunt puellis aquantibus vel pompa
nuptiali. Lebetes igitur cum maxima ex parte praebeant ἔπαύλια,
i. e. caerimonias posteri diei, non modo verisimile est sed pro
certo habeo ad hunc ipsum diem eiusque memoriam esse factos
ac depictos. Superior pedis pars cum sit pertusa exiguis foramis
nibus circuli vel cordis formam praebentibus —interdum solum pictis -
quae hoc modo solum possunt intellegi, ut ignis subiectus aere
irrumpente acrius inflammetur, certum est lebetes completos esse
calidis quibusdam rebus, fortasse cibis, sive adportabantur mane
maritis-²) sive adponebantur thalami portae⁵³)‚ haud modo, ut opi-
natur Brueckner‚ eo consilio, ut haberent quod mane surgentes

¹) Idem contendunt Bluemner (Uber griechische llochzeitsgebra'uche, Fest-

gabe fiir Gerold Meyer von Knonau, Ziirich 1913) et Heckenbach in Paulyi et
W'issowae encyclopaedia reali s. v. Hochzeit.

²) Cf. vasculum mus. Athen. 1252; lebes panno est contectus.
3) Cf. FurtwaenglersReichhold tab. 573.

