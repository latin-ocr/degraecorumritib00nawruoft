28

 

quasi significat ἐπιθαλάμιον, carmen in nuptiis ipsis ante thalami
portam decantatum (cui condicioni vel libatio Hymenaeo facta
melius quadraret). A sinistra nullam ego rationem video cur

non in patera aquam pedibus sponsae lavandis agnoscamus desti-
natam¹).

Qua e pictura vel vestium colorem in nuptiis usitatarum
possumus perspicere: sponsae est alba congruenter cum Eur.
Alc. 932, sponsi rubra (cf. etiam aryballos quos depinxit Brueckner
in illius programmatis tabulis). Cui repraesentationi in qua sponsus
exspectat dum sibi liceat thalamum intrare respondent compluria
vascula quae sponsam praebent extremo insidentem lecto sponsum
exspectantem. Velut Ariadne in cratera Camarinae reperta quae
nunc servatur in museo Syracusano (cf. Mon. ant. pubbl. per
cura della R. Accad. dei Lincei XIV 1904 tab. l) erecta et
velata in lecto sedet exspectans maritum. Amor eam coronat;
Dionysus lectum adit, Theseus dum petit navem. Revelationem
ipsam (cf. etiam picturas udo illitas villae Farnesinae Mon. d. Ι. XII
tab. 8) praebent nonnulla antiquarii Berolinensis vascula figuris
agglutinatis ornata quae Brueckner l. c. publici iuris fecit et tam
egregie explicuit nihil ut habeam quod addam. Poll. III 43 hoc
praebet testimonium singulare: καὶ δὴ καὶ κλίνη τις ὠνομάζετο ἡ μὲν
γαμική, ἡ δὲ παράβυστος ἢ καὶ affin) στρώννυται ἕν τῷ ὃοῃιατιῗῳ ὑπὲρ
τοῦ τὴν παῖὸα μὴ (ὶῆιῃιιῆσαι (ὡς ἹῙἺερείὸης - frgm. 144 El. — ἔφη).
Quae κλίνη παράβυστος, eadem, ut recte coniecit Brueckner, in qua
sedebant sponsi in deductione, apparet clare in aryballo tabulae
primae‘2). Sponsus insidet lecto geniali, cum sponsa, quae re vera
valde videtur esse anxia nec dimittit amicam, obtinet κλίνην παράβυστον
e patris domo adportatam. Feminae autem quomodo interpre-
tandae sunt quae in altero aryballo Athenis reperto ab utraque
lecti sedent parte?³)

Paranymphis cum hoc momento locus non sit — pictura illa
bibliothecae Vaticanae haud contradicit, quia sponsus nondum est
in thalamo —- illae figurae fortasse sunt interpretandae sponsorum
amicae vel propinquae quae, ut tradit Proclus (chrestom. gramm.)

¹) Quem morem testatur Arist. Pac. 8424. Femina capite velato digito
temperat aquam, figura semiabdita adportat scabellum.

⁴²) A. 1885» erutus est e tumulo ad Apolloniam Thraciae sito et acquisitus
e collectione van Branteghem.

³) In vasculo ipso haud tam propinque quam videtur ob picturae curvaturam
in delineatione.

